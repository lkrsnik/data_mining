Če zvečer se napijem,
pa zjutraj dolgo spim,
še vstat' se mi ne ljubi
pa kar naprej ležim.

Pa pride ljuba žena
s sladkimi reč'mi,
me kušne in objame,
tako mi govori:

»Preljubi ti moj možek,
oj, kaj ti pa fali?«
»Preljuba draga žena,
oj glav'ca me boli.

Skuhaj mi en golaž
in dobro juhico,
al' s tem si bom okrepčal
telo in dušico.

In še en liter vina,
al' to bo meni prav.
Boš vid'la draga žena,
kako bom jutri zdrav.«