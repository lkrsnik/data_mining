Sloven’c Slovenca vabi:
Če se ti pit’ ne gabi,
le pridi v gor’co k nam,
smo dobre volje tam.

Bomo eno zapeli,
da bomo vsi veseli,
vsa žalost naj neha,
kjer vince je doma.

Visoke so gorice
in žlahtne so trtice,
ki pri nas rastejo
in vince dajejo.

Vinograd obdel’vati
Slovenec mora znati,
kdor delal prav ne bo,
naj pije pa vodo.

Tud’ trte se solzijo,
da vince nam rodijo,
naj tudi se poti,
kdor vince pit’ želi. 

Po pameti ga pijmo,
da pamet’ ne zgubimo. 
Kak’ grdo bi pač b’lo,
ne znati kam domov. 

Kdor vince prav uživa,
veselje v srce vliva. 
Če srce dobro ni,
ga vince le skazi. 

Zdaj kupice nalijmo,
na zdravje tvoje spijmo,
ki si povabil nas,
da nam je kratek čas.

Napij še ti zdravico,
za družbe veselico.
Ko prazen bo bokal,
boš pa za druz’ga dal.