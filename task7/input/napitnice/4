En hribček bom kupil, bom trte sadil, 
prijat'le bom vabil, še sam ga bom pil. 
Sladko vince piti to me veseli, 
dobre volje biti svoje žive dni, 
svoje žive dni brez vseh skrbi, 
to me srčno veseli. 

Tam gori za hramom en trsek stoji, 
je z grozdjem obložen, ga komaj drži. 
Sladko vince piti... 

Že čriček prepeva, ne more več spat', 
v trgatev veleva, spet pojdemo brat. 
Sladko vince piti... 

Konjički škrebljajo, ker voz'jo težko, 
ker vince peljajo, k' je močno sladko. 
Sladko vince piti... 

Prelepo rumeno kak čisto zlato, 
le pijmo pošteno to žlahtno blago ! 
Sladko vince piti...