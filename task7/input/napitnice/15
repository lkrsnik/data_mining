Sezidal sem si vinski hram
tam doli, kjer vinograd 'mam.
Če kdo prijat'ljev ima čas,
naj pride k meni v vas.

To sladko vince pijemo
na sred' vinograda,
z veseljem ga zaužijemo,
k' tak dobrega nam dá.

Je hladno kakor grudnov led
po sodih vince dobrih let,
natočil ga bom en bokal
in še kaj zraven dal.

To sladko vince . . .

Bog živi ves slovenski svet
ohrani trtico in klet,
na zdravje žen in vseh deklet
brez njih je prazen svet.

To sladko vince . . .﻿