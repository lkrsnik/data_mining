Adijo pa zdrava ostani,
podaj mi še enkrat roko,
al' name nikdar ne pozabi,
čeravno drug fantič tvoj bo.

Ne bodem ljubezni te prosil,
ne bodem te prosil roke,
a v srcu jaz bodem te nosil,
in s tabo ločitve gorje.

Spominjaj se, da sva goreče,
ljubila se tudi midva,
spominjaj se najine sreče,
če moreš, brez tihih solza.

Obljubljena roka je bila,
obljubljeno bilo srce,
al' midva se nisva vprašala,
se smeva ljubiti al' ne.

Le kadar boš sama sedela,
naj stopim ti jaz pred oči,
le kadar boš sama slonela,
spominjaj preteklih se dni.

Ločiva se, zdrava ostani,
podaj mi še enkrat roko,
spomin pa mi v srcu ohrani,
četudi drug ženin tvoj bo.

Jaz nate ne bom pozabila,
zapisan si sredi srca,
v srcu te bodem nosila,
do konca življenja svoj'ga.﻿