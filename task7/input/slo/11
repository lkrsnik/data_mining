Armstead po dveh sezonah zapušča Krko
Odhod prvega strelca jadranske lige
10. junij 2015 ob 09:23,
zadnji poseg: 10. junij 2015 ob 09:30
Saratov - MMC RTV SLO

Košarkarje Krke zapušča najboljši strelec Lige ABA Malcolm Armstead, ki bo kariero nadaljeval v Rusiji pri Avtodorju iz Saratova.

Američan, ki je v Novem mestu igral dve sezoni, je v jadranski ligi v povprečju dosegal 17,6 točke, 4,3 podaje in 3,1 skoka na tekmo ter bil izbran v idealno peterko rednega dela. Bil je tudi najboljši kradljivec žog v ligi.

"Rad bi se zahvalil Avtodorju za zaupanje. Upam, da ga bom upravičil. Veselim se srečanja z navijači in pričakujem zanimivo sezono," je za uradno klubsko spletno stran povedal 25-letni ameriški organizator igre.

Avtodor se je v letošnji sezoni ruskega prvenstva uvrstil v četrtfinale, kjer ga je s 3:0 izločil Himki.
R. K.	
Prijavi napako
