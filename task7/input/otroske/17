Šivala je deklica zvezdo,
zvezdo rdečo kot kri
in zraven si pela je pesmi,
pesmi svobodnih je dni.

Šivala je deklica zvezdo,
k nji stopil je mlad partizan,
ki bori se za zlato svobodo,
za kmečki in delavski stan.

Le šivaj deklica zvezdo
pa zraven veselo zapoj,
saj črnim fašistom - gestapom
prisegli krvavi smo boj!

In še je šivala zvezdo,
zapela je pesem na glas,
od vsepovsod partizani
prihiteli so k deklici v vas

Na kapi se zvezda leskeče,
na vzhodu že zarja žari,
zdaj kmalu bomo svobodni,
svobodni - proč temne noči.