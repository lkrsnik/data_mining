Prišla je miška iz mišnice,
vzela je pšeničko iz pšeničnice:
miš pšeničko -
pod goro,
pod to goro zeleno.
 
Prišla je mačka iz mačnice.
vzela je miško iz mišnice:
mačka miško,
miš pšeničko -
pod goro,
pod to goro zeleno.
 
Prišla je lisica iz lisičnice,
vzela je mačko z mačnice:
lisica mačko,
mačka miško,
miš pšeničko -
pod goro,
pod to goro zeleno.
 
Prišel je volk iz volčnice,
vzel je lisico z lisičnice:
volk lisico,
lisica mačko,
mačka miško,
miš pšeničko -
pod goro,
pod to goro zeleno.
 
Prišel je medved z medvednice,
vzel je volka z volčnice:
medved volka,
volk lisico,
lisica mačko,
mačka miško,
miš pšeničko -
pod goro,
pod to goro zeleno.
 
Prišel je lovec iz lovčnice,
vzel medveda iz medvednice:
lovec medveda,
medved volka,
volk lisico,
lisica mačko,
mačka miško,
miš pšeničko -
pod goro,
pod to goro zeleno.
 
Prišla je smrt iz mrtvašnice,
vzela je lovca iz lovčnice,
smrt je lovca,
lovec medveda,
medved volka,
volk lisico,
lisica mačko,
mačka miško,
miš pšeničko -
pod goro,
pod to goro zeleno.